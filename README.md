# young-robot_akia
Έργο για τον 1ο Διαγωνισμό Ανοικτών Τεχνολογιών- Δημοτικό σχολείο Ποσειδωνίας Σύρου
1. Σε ποιους απευθύνεται: Το έργο απευθύνεται στους μαθητές και τις μαθήτριες της της Γ' τάξης του Δημοτικού σχολείου. Έχει προηγηθεί εξοικείωση των παιδιών τις προηγούμενες σχολικές χρονιές (στην Α' τάξη και στη Β' τάξη) με τη ρομποτική μέσα από απλές δραστηριότητες με το ρομπότ Thymio. Σκοπός του έργου είναι να υλοποιήσουν ένα έργο στο οποίο θα συσχετίσουν Μυθολογία και Προγραμματισμό.
2. Τίτλος του έργου: "Στα παλάτια τςη Κνωσσού: Ο Θησέας, η Αριάδνη κι ο Μινώταυρος"
3. Το σενάριο του έργου είναι: ο Θησέας βρίσκεται στην είσοδο του λαβυρίνθου των παλατιών της Κνωσσού. Έρχεται η Αριάδνη. Συνομιλούν και στη συνέχεια ο Θησέας μπαίνει μέσα στον λαβύρινθο. Στο τέλος του λαβυρίνθου συναντά τον Μινώταυρο. Ο Θησέας κι ο Μινώταυρος παλεύουν (προσεγγίζοντας κι απομακρυνόμενοι ο ένας από τον άλλο) και μετά από λίγο ο Θησέας δηλώνει ότι ο Μινώταυρος δεν θα ξαναπειράξει κανέναν και οδηγείται στην έξοδο του λαβυρίνθου. Φεύγουν μαζί με την Αριάδνη.
4. Τα ρομπότ του έργου είναι τα τρία Thymio, ένα για κάθε ήρωα του μύθου: την Αριάδνη, τον Θησέα και τον Μινώταυρο. Οι αισθητήρες των ρομπότ Thymio θα χρησιμοποιηθούν για την προσέγγιση των φιγουρών του μύθου και τις διαδρομές τους στον χώρο. Οι αναφερόμενες παρακάτω SD κάρτες θα χρησιμοποιηθούν για την αναπαραγηγή λεγομένων. 
5. Υλικό που θα χρειαστεί:
1. Τρία (3) σετ ασύρματο ρομπότ Thymio II(τα ρομπότ wireless Thymio II και τα αντίστοιχα dongles)
2. Τρεις micro SD κάρτες για Thymio II. (https://www.thymio.org/en:thymiomicrosd)
3. Θα χρησιμοποιηθεί το προγραμματιστικό περιβάλλον scratch for Thymio.
4. Θα χρησιμοποιηθούν απλά υλικά (χαρτί, μαρκαδόροι κ.α.) ώστε να "κοσμήσουν" τα ρομπότ Thymio ώστε αυτά να παραπέμπουν στις τρεις φιγούρες του έργου (Θησέας, Αριάδνη και Μινώταυρος).
6. Στόχοι του προγράμματος. 
Οι μαθητές κι οι μαθήτριες της Γ' τάξης του Δημοτικού:
1. να ενεργήσουν σε ένα νοηματοδοτούμενο πλαίσιο και σενάριο (ο μύθος του Θησέα με την Αριάδνη και τον Μινώταυρο) υλοποιώντας μία διαθεματική εργασία και να εμπεδώσουν τον σχετικό μύθο.
2. να προγραμματίσουν στο προγραμματιστικό περιβάλλον Scratch for Thymio και ειδικότερα: να ορίσουν ταχύτητες κινητήρων, να ενεργοποιήσουν αισθητήρες, να ορίσουν καταστάσεις, να ακουστεί ήχος την κατάλληλη στιγμή, να ασχοληθούν με την ακολουθιακή δομή προγραμματισμού, την επαναληπτική δομή και τη δομή ελέγχου.
3. να συνεργαστούν σε ομάδες.
